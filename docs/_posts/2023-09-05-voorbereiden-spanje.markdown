---
layout: post
title: "September Update: Laatste Voorbereidingen"
topic: Spanje
excerpt_separator: <!--more-->
---
## Meenemen als Vaste Bagage
- Kleren (ga uit van warm en koud weer)
- Regenjas en/of paraplu
- Stap- of sportschoenen, en eventueel sportkleren
- Eventueel extra schoenen of flip-flops
- Zonnebescherming (pet, zonnehoedje, zonnebril, enzovoort)
- Een handdoek en een zwembroek
- Medicatie
- Anti-muggenspul
- Tandenborstel en tandpasta
- Schampoo en zeep
- Scheermesje voor die lelijke snorren
- Deodorant!
- Knuffelbeer

## Meenemen als Handbagage
- Identiteitskaart
- Studentenkaart
- Reispilletjes
- Europese Ziekteverzekeringskaart
- Telefoon (en oplader, oortjes, enzovoort; en eventueel een powerbank)
- Een boek en/of kaartspelletje
- Bankkaart (en eventueel wat cash)
- Eventueel medicatie tegen wagenziekte
- Eten en drinken voor op de bus.

Probeer vlak voor vertrek thuis nog te eten. De bus vertrekt in Brussel-Noord om 10u ’s avonds. We komen aan in Spanje om 6.30u ’s namiddags, afhankelijk van vertragingen. Neem dus zeker eten voor twee, en misschien zelfs drie maaltijden mee, en ook enkele snacks voor tussendoor. Neem ook zeker een drinkbus mee voor op de bus en voor als we gaan wandelen (dus geen plastieken flesje).

## Electronica
Het lijkt me niet de bedoeling dat er gegamed wordt in Spanje. Ik neem zelf een laptop mee die iedereen kan en mag gebruiken, maar niet om te gamen (het is overigens een MacBook). Ook voor de inschrijvingen van de universiteit kun je uiteraard mijn laptop gebruiken indien nodig. Daarom denk ik dat het op zich niet per se nodig is dat iedereen zijn eigen computer meeneemt, en dat je daar uiteindelijk niet veel aan zal hebben in Spanje, maar ik zal je ook niet verbieden van een laptop mee te nemen.

Zorg dat je je kan vermaken op de bus - de rit is lang. Ga er vanuit dat er geen snelle wifi op de bus zal zijn; je download dus bijvoorbeeld best op voorhand al wat films of tv-series van Netflix naar je GSM of eventueel toch je computer. Neem ook zeker genoeg niet-elektronische alternatieven mee, zoals boeken of kaartspelletjes. 

## Bus
Op de bus mag iedereen één stuk handbagage van maximaal 42 x 30 x 18 cm en maximaal 7 kg meenemen, alsook één stuk vaste bagage van maximaal 80 x 50 x 30 cm en maximaal 20 kg. Let er op dat je die maxima niet overschrijdt.

De bus vertrekt op 12 september om 10u ’s avonds aan het station van Brussel-Noord en komt aan in Barcelona om 6.30u ’s namiddags. Voor de terugreis vertrekken we om 11u ’s ochtends in Barcelona en komen we terug aan in Brussel-Noord op 22 september om 8u ’s ochtends. 

## Terugbetalingen
Inmiddels is ook het appartement volledig betaald. Het zou leuk zijn als jullie dat nog kunnen terugbetalen voor we naar daar gaan, maar ik weet dat dat kortdag is. Als dat niet lukt is dat niet het eind van de wereld, maar laat dan alstublieft iets weten. In totaal kwam het huisje op €1.404,99 wat overeenkomt met €234,16 voor iedereen. Dat is het equivalent van €29,27 per nacht.

Van sommigen van jullie heb ik ook nog geen terugbetaling van de bus gekregen. De bus kwam op €114.98, wat maakt dat ik van hen alles samen nog €349,14 zou moeten krijgen.

Informatie over hoe je moet betalen vind je terug in Discord.

<!--more-->
<div class="end-padding">Einde van bericht.</div>